Ρλτιιοι. XIX.

905
Omnes ut tecum meritis pro talibus annos
Exigat : et pulchra faciat te prole parentem.
Fortunali ambo :si quid pia numina possunt.
Vivite felices, dixerunt, currite, fusis,
Concordes stabili fatorum numine Parem.
IDYLLIUM XIV.
Rosa: quas perperam Maroni ascriptus Hieronymus
Alexander ea: ﬁde vetusti codicis Auctori asseruit.
Ver erat : et blando mordentia frigora sensu
Spirabat croceo mane revecta dies.
Strictior Eoos prazcesscrat aura jugales,
IEstilerum suadens anticipare diem. ’
Errabant riguis per quadrua compita in hortis,
Maturo cupiens me vegetare die.
Vidi concretas per gramina ﬂexa pruinas
Pendere, aut olerum stare cacuminibus :
Caulibus et patulis teretes colludere guttas,
Et cmlestis aquae pondere tunc gravidas.
Vidi Paestano gaudere rosaria cultu,
Exoriente novo roscida lucifero.
Rara pruinosis canebat gemma frutetis,
Ad primi radios interitura die.
Ambigeres, raperet ne rosis aurora ruborem,
An daret, et ﬂores tingeret orta dies.
Bos unus, color unus, et unum mane duorum.
Sideris, etﬂoris nam domina una Venus.
Forsan et unus odor : sed celsior ille per auras
Difﬂuit : exspirat proximus iste magis.
Communis Paphie dea sideris, et dea ﬂoris,
Praecipit unius muricis esse habitum.
Momentum intererat: quo se nascentia ﬂorum
Germina comparibus dividerent spatiis.
ΙΙωο viret angusto foliorum tecta galero :
Hanc tenui folio purpura rubra notat.
Haec aperit primi fastigia celsa Obelisci,
Macronem absolvens purpurei capitis.
Vertice collectos illa exsinuabat amictus,
Jam meditans foliis se numerare suis.
Nec mora : ridentis calathi patefecit honorem,
Prodens inclusi semina densa croci.
Haec modo, qua: toto rutilaverat igne comarum,
Pallida collapsis deseritur foliis.
Mirabar celerem fugitiva aetate rapinam,
Et dum nascuntur,couseuuisse rosas.
Ecce et deﬂuxit rutili coma punica ﬂoris,
Dum loquor: et tellus tecta rubore micat.
Tot species, tantosque ortus, variosque novatus
Una dies aperit: conficit una dies.
Conquerimur, Natura,brevis quod gratia ﬂorum est,
Ostentata oculis illico dona rapis.
Quam longa una dies, aetas tam longa rosarum,
Quas pubescentes juncta senecta premit.
Quam modo nascentem rutilus conspexit Eous,
Hanc rediens sero vespere vidit anum.
Sed bene, quod paucislicet interitura diebus,
Succedens aevum prorogat ipsa suum.
Collige, virgo, rosas, dum ﬂos novus, ct nova pubes,
Et memor esto aevum sic properare tuum.
Securus, mundi instarhabens, teres, atque rotundus:
29
