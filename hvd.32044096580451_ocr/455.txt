895
[νει-βω).

Ausonius, nomen Latium, patriaque, domoque
Gallorum extremos inter, celsamque Pyrmnen,
Temperat ingenuos qua laeta Aquitania mores,
Audax exigua fide concino. Fas mihi sacrum
.Perstrinxisse amnem tenui libamine Musm.
Nec laudem all‘ecto;veniam peto. Sunt tibi multi,
Alme amnis, sacros qui sollicitare ﬂuores
Aonidum, tutamque solent haurire Aganippen.
Ast ego, quanta mei dederit se vena liquoris,
Burdigalam cum, me in patriam, nidumque senectae
Augustus pater, et natus. mea maxima cura,
Fascibus Ausoniis decoratum et honore curuli
Mittent, emerita: post tempora disci plinae,
Latius Arctoi praeconia persequar amnis.
.Adtlam urbes, tacito quas subterlaberis alveo:
Moeniaque antiquis te prospectantia muris :
Addam, praesidiis dubiarum condita rerum,
Sed modo securis non castra, sed horrea Belgis.
Addam felices ripa ex utraque colonos,
Teque inter medios hominumque boumque labores ,
Stringentem ripas, et pinguia culta secantem.
Non tibi se Liger anteferat, non Axona praeceps ;
Matrona non, Gallos Belgasque'intersita lines ;
Santonico refluus non ipse Carantonus testu.
Goncedcs gelido Durani de monte volutus
Amnis : et auriferum postponet Gallia Tarnem.
Insanamque ruens per saxa rotantia late
ln mare purpureum, dominae tamen ante Mosella:
Numine adorato, Tarbellicus ibit Aturrus.
Corniger externas celebranda Mosella per oras,
Nec solis celebranda locis, ubi fonte supremo ,
Exseris auratum taurince frontis honorem :
Quaque trahis placidos sinuosa per arva meatus :
Vel qua Germanis sub portubus ostia solvis:
Si quis honos tenui volet adspirare eumeum,
Perdere si quis in his dignabitur otia musis.
Ibis in ora hominum, laetoque fovebere. cantu.
Te fontes, vivique lacus, te caerula noscent
Flumina : te veteres pagorum gloria luci;
Te Druna, te sparsis incerta Druentia ripis .
Alpinique colent ﬂuvii, duplicemque per urbem
Qui ment , et dextra: Rhodanus dat nomina ripae.
Te stagnis ego caeruleis , magnumque sonoris
Amnibus, aequorea: te commendabo Garumnae.
IDYLLIUM XI.
Griphus ternarii numeri.
ἰ Ausomus SYIIIIACHO salutem.
Latebat inter nugas meas libellus ignobilis , utinam-
que latuisset, neque indicio suo tamquam sorea: peri-
ret. Hunc ego cum velut gallinaceus Euclionis situ
chartei pulveris eruissem , excussum relegi, atque ut
avidus fenerator, improbum nummum malui occupare ,
quam condere. Dein cogitans mecum non illud Catul-
lianum, Cui dono lepidum novum libellum? sed
ἀμαλακοῖπιρον et verius, Cui dono illepidum rudem li-
bellant? non diu quasiui. Tu enim occurristi, quem ego
si mihi potestas sit ea: omnibus deligendi, unum sem-
per elegerim. Misi itaque ad te friuola gerris Siculis
