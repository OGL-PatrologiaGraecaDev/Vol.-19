898
εοι

llaec procurrentis fundata crepidine ripae;
llaec refugit, captumque sinu sibi vindicat amnem.
Illa tenens collem, qtti plurimus imminet amni,
Usurpat faciles per culta, per aspera visus;
thue suis fruitur dives speculatio terris.
Quin etiam riguis humili pede condita pratis
Compensat celsi bona naturalia montis,
Sublintique minans irrumpit in aethera tecto,
Ostentans altam, Pharos ut Memphitica, turrim.
lluic proprium est clausos consepta gurgite pisces
Aprieas scopulorum inter captare novales.
llaec summis innixa iugis labentia subter
Flumina despectu jam caligante tuetur.
Atria quid memdrem viridantibus assita pratis?
Innumerisque super nutantia tecta columnis?
Quid qua: sulphurea substructa crepidine fumant
Balnea, ferventi cunt Mulciber haustus operto,
Volvit anhelatas tectoria per cava flammas,
Inclusum glomerans aestu esspirante vaporem?
Vidi ego defessos multo sudore lavacri
Fastidisse lacus et frigora piscinarum,
Ut vivis fruerentur aquis; mox amne refotos
Plaudenti gelidum flumen pepulisse natatu.
Quod si Cumanis huc afforet hospes ab oris,
Crederet Euboicas simulacra exsilia Baias
llis donasse locis: tantus cultusque nitorque
Allicit, et nullum parit oblectatio luxum.
Sed mihi qui tandem linis tua glauca fluenta
Dicere, dignandumque mari memorare Mosellam?
lnnumeri quod te diversa per ostia late
Incurrunt amnes? quamquam differre meatus
Possent; sed celerant in te consumere nomen.
Namque et Pronaete Nemesazque adjuta meatu
Sura tuas properat non degenerare sub undas,
Sura interceptis tibi gratificata liuentis:
Nobilius permixta tuo sub nomine, quant si
lgnoranda patri confunderet ostia ponto :
Te rapidus Gelhis, te marmore clarus Erubrus
Festinant famulis quamprimum allambere lymphis,
Nobilibus Gelbis celebratus piscibus : ille
Praecipiti torquens cerealia saxa rotatu,
Stridentesque trahens per levia marmora serras
Audit perpetuos ripa ex utraque tumultus.
Praetereo exilem Lesuram , tenuemque Drachonum,
Nec fastiditos Salmonaa usurpo liuores.
Naviger undisona dudum me mole Saravus
Torta veste vocat : longum qui distulit amnem,
Fessa sub Augustis ut volveret ostia muris.
Nec minor hoc, tacitum qui per sola pinguia labens
Stringit frugiferas felix Alisontia ripas,
Mille alii, prout quemque suus magis impetus urget,
Esse ttti cupiunt. Tantus properantibus undis
Ambitus, aut moles. Quod si tibi, dia Mosella,
Smyrna suum vatem , vel Mantua clara dedisset :
Cederet Iliacis Simois memoratus in oris,
Nec praeferre suos auderet Tibris honores.
Da veniam mihi , Roma potens. Pulsa, oro , facessat
Invidia,et Latiae Nemesis non cognita linguae,
Imperii sedem , Romaeque tuere parentes.
