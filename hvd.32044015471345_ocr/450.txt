881

Sic neque Peliden terrebat Achillea Chiron
Thessalico permixtus equo : nec pinifer Atlas
Amphitryoniadem puerum : sed blandus uterque
Mitibus alloquiis teneros mulcebat alumnos.
Tu quoque ne metuas : quamvis schola verbere multo
Increpet, et truculenta senex gerat ora magister.
Degeneres animos timor arguit : at tibi consta
Intrepidus, nec te clamor, plagasque sonantes,
Nec matutinis agitet formido sub horis :
Quod sceptrum vibrat ferulae, quod multa supellex
Virgea, quod fallax scutieam praetexit aluta :
Quod fervent trepido subsellia vestra tumultu.
Pompa loci, et vani fugiatnr scena timoris.
Haec olim genitorque tuus, genitrixque secuti
Securam placido mihi permulsere senectam.
Tu senium, quodcumque super labentibus annis
Fata dabunt, qui nomen avi geris indole prima,
Prime nepos, vel re vel spe mihi porge fruendum.
Nunc ego te puerum : mox in juvenilibus annis,
Jamque virum cernam, si fors ita jusserit; aut si
Invidia est, sperabo tamen, nec vota fatiscent,
Ut patris, utque mei non immemor, ardua semper
Praemia Musarum cupias : facundus et olim
Hac gradiare via, qua nos praecessimus : et cui
Proconsul genitor, praefectus avunculus instant.
Perlege quodcumque est memorabile. Priva monebo.
Conditor Iliados, et amabilis orsa Menandri
Evolvenda tibi. 'lâ€˜u flexu et acumine vocis
Innumeros numeros doctis accentibus effer.
Affectusqne impone legens. Distinctio sensum
Auget, et ignavis dant intervalla vigorem.
Ecquando ista meae contingent dona senectae?
Quando oblita mihi tot carmina, totque per aevum
Connexa historiae, soccos aulaeaque regum,_
Et melicos, lyricosque modos praefanda, novabis,
Obductosque seni facies puerascere sensus?
Te praeeunte, nepos, modulata poemata Flacci,
Altisonumque iterum fas est didicisse Maronem.
Tu quoque, qui Latium lecto sermone Terenti
Comis, et astricto percurris pulpita socco,
Ad nova vix memorem diverbia coge seneCIam.
Jam facinus, Catilina, tuum, Lepidique tumultum ,
Ab Lepido et Catulo jam res et tempora Roma:
Orsus, bis senos seriem connecto per annos.
Jam lego civili mistum mavorte duellum.
Movit quod socio Sertorius exsul Ibero.
Nec rudis lucc avus admoneo, sed mille docendo
Ingenia expertus. Multos lactantibus annis
Ipse alui : gremioque fovens, et murmura solvens,
Eripui tenerum blandis nutricibus mvum.
Mox pueros molli monitu et formidine leni
Pellexi, ut mites peterent per acerba profectus,
Carpturi dulcem fructum radicis amarae.
Idem vesticipes motu jam puberis aevi,
Ad mores, artesque bonas, fandique vigorem
Produxi : quamquam imperium cervice negarent
Ferre, nec insertis praeberent ora lupatis.
Ardua temperies, dura experientia, rarus
Eventus, longo rerum spectatus ab usu,
