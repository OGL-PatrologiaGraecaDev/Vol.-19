
859 , DECII
EPH EMERIS 9
ID EST
TOTIUS DIEI NEGOTIUM.
A Nec mens complecti poterit, nec lingua profari:
Mane jam clarum reserat fenestras ;
Jam strepit nidis vigilax hirundo.
Tu velut primum, mediamque noctem,
Parmeno, dormis.
Dormiunt glires hiemem perennem,
Sed cibo parcunt. Tibi causa somni,
Multa quod potas, nimiaque tendis
Mole saginam.
Inde nec ﬂexas sonus intrat. aures:
Et locum mentis sopor altus urget.
Nec coruscantis oculos lacessunt
Fulgura lucis.
Annuam quondam juveni quietem,
Noctis ct lucis vicibus manentem,
Fabula: ﬁngunt, cui Luna somnos
Continuarit.
Surge, nugator, lacerande virgis.
Surge: ne longus tibi somnus, unde
Non times, detur. Rape membra molli,
Parmeno, lecto.
Fors et haec somnum tibi cantilena
Sapphico suadet modulata versu.
Lcsbiae depelle modum quietis,
Acer lambe.
Item Parerbasir.
Puer, eia, surge : et calceos,
Et linteam da sindoncm.
Da, quidquid est, amictui,
Quod jam parasti, ut prodeam.
Da rorc fontano abluam
Manus, et os, et lumina.
Pateatque, fac, sacrarium,
Nullo paratu extrinsecus.
Pia verba, vota innoxia,
Rei divinm copia est.
Nec thus cremandum postulo,
Nec liba crusti mellei :
Foculumque vivi cespitis
Vanis relinquo altaribus.
Deus precandus est mibi,
Ac Filius summi Dei
Majestas uniusmodi,
Sociata sacro Spiritu.
Et ecce jam vota ordior:
Et cogitatio Numinis
Praesentiam sentit pavens.
Pavetne quidquam spes, ﬁdes?
ι Oratio.
Omnipotens, solo mentis mihi cognite cultu,
Ignorate malis, et nulli ignote piorum,
Principio, extremoque carens: antiquior :evo,
Quod fuit, aut veniet: cujus formamque modumque
