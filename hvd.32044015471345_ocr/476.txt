955

Te suadente fugam, Pylades liquisset Orestem;
Nec custodisset Siculus vadimonia Damon.
Quantum oblectamen pepuli, qua: v0ta bellorum
Sperato fraudata bono? Gratantia cuncti
Verba loquebantur; jam nomina nostra parabant
inserere antiquis Levi melioris amicis;
Cedebat Pylades : Phrygii quoque gloria Nisi
Iam minor, et promissa obiens vadimonia Damon.
Nos documenta magis felicia: qualia magnus
Scipio, longaevique dedit sapientia Laeli;
Nos studiis animisque iisdem, miracula cunctis:
lloc majora, pares fuimus quod dispare in :evo.
Ocyus illa jugi fatalis solvere lora
Pellaeum potuisse ducem reor, abdita opertis
Principiis, et utroque eaput celantia nodo.
Grande aliquod verbum nimirum diximus, ut se
Inferret nimiis vindex Rhamnusia votis;
Arsacidae ut quondam regis non ireta triumphis
Grandia verba premens ultrix dea Medica belli
Sistere Cecropidum in terris monumenta paranti
Obstitit: et Graio jam jam ﬁgenda tropaeo,
Ultro etiam victis Nemesis stetit Attica Persis.
Quae tibi Romulidas proceres vexare libid’o est?
in Medos, Arabasque tuos per nubila, et atrum
Perge chaos. Romana procul tibi nomina sunto.
Illic quaere alios oppugnatura sodales:
Livor ubi iste tuus, ferrugineumque venenum
Opportuna tuis inimicat pectora fucis.
Paulinum, Ausoniumque, viros, quos sacra Quirini
Purpura, et auratus trabeae velavit amictus ,
Non decet insidiis peregrinae cedere divae.
Quid queror, Eoique insector crimina monstri?
Occidui me ripa Tagi, me Punica Izedit
Barcino, mc bimaris jnga ninguida Pyrenaei.
Moenibus e patriis forsan quoque vestis et oris,
Quemque suo longe dirimat provincia tractu
Trans montes, solemque alium; trans flumina et urbes,
Et quod terrarum coelique extenditur inter
Emeritensis Ante, latasque ﬂuenta Garumna).
Quod si intervallis spatium tolerabile limes
Poneret exiguus (quamvis longa omnia credant,
Quisimul esse volunt), faceret tamen ipsa propinquos
Cura locos, mediis iungens distantia verbis.
Santonus ut sibi Burdigalam, mox jungit Aginnum
Illa sibi et populos Aquitanica rura colentes :
ὐ. thue duplex Arelas, Alpinae tecta Viennae,
Narbonemque pari spatio sibi conserit : et mox
Quincuplicem socias tibi, Martie Narbo, Tolosam.
I‘loc mihi si spatium vicinis moenibus esset,
Tunc ego te ut nostris aptum complecterer ulnis: “
Affiaretque tuas aures nostra: aura loquelae.
Nunc tibi trans Alpes, et marmoream Pyrenen
Caesarea: Augustae domus est. Tyrrhenica propter
Tarraco, et ostrifero superaddita Barcino ponto.
Me juga Burdigalae, trino me flumina cuitu
Secelount turbis popularibus : otiaque inter
Vitiferi exercent colles, laetumque colonis
Uber agri, tum prata virentia, tum nemus umbris.
nobilibus, celebrique frequens ecclesia vico; _
Et im mnuum tenui vice vocis anhelat.
