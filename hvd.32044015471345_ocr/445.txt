
871 DECll
l'SONII 8η
, . XII. Tolosa.
Non umquam altricem nostri reticebo Tolosam ,
Coctilibus muris quam circuit ambitus ingens,
Perque latus pulchro praelabitur amne Garumna :
lnnumeris cultam populis, confinia propter
~ Ninguida Pyrenes, et pinea Cebennarum ,
Inter Aquitanas gentes et nomen Iberum.
Quae modo quadruplices ex se cum eﬂ'uderit urbes,
Non ulla exhausta: sentit dispendia plebis :
Quos genuit cunctos gremio complexa colonos.
XIII. Narbo.
Nec tu, Martie Narbo, silebere: nomine cujus
Fusa per immensum quondam provincia regnum ,
Obtinuit multos dominandi jure colonos.
lnsinuant qua se Sequanis Allobroges oris:
Excluduntque Italos Alpina cacumina lines :
Qua Pyrenaicis nivibus dirimuntur lberi :
Qua rapitur praeceps Rhodanus genitore Lemanno,
lnteriusque premunt Aquitanica rura Gebennas,
Usque in Tectosagos paganica nomina Volcas,
Totum Narbo fuit. Tu Gallia prima togati
Nominis attollis Latio proconsule fasces.
Quis memoret portusque tuos, montesque lacusque].l
Quis populos vario discrimine vestis, et oris?
Quodque tibi quondam Pario de marmore templum
Tanta: molis erat , quantam non sperneret olim
Tarquinius, Catulusque iterum , postremus et ille,
Aurea qui statuit Capitoli culmina Caesar?
Te maris Eoi merces, et lberica ditant
:Equora : te classes Libyci, Siculique profundi:
Et quidquid vario per ﬂumina, per freta cursu
Advehitur, toto tibi navigat orbe κατάπλους.
XIV. Burdigala.
impia jamdudum condemno silentia , quod te,
Ο patria, insignem Baccho, ﬂuviisque, virisque,
Moribus, ingeniisque hominum, procerumque senatu,
______________.__.__._.___..—__________.__—-
LUDUS SEPTEM SAPIENTUM.
Ausonius consul Latino Drepanio Pacato proconsuli.
lgnosceuda isthacc , an cognoscenda rearis;
Attento , Drepani, perlege judicio.
.Equanimus fiam te judice : sive legenda ,
Sive tegenda putes carmina, qua: dedimus.
Nam primum est meruisse tuum , Pacate , favorem :
Proxima defensi cura pudoris erit.
Possum ego censuram lectoris ferre severi :
Et possum modica laudeplacere mihi.
Novit equus plausae sonitum cervicis amare :
Novit et intrepidus verbera lenta pati.
Maeonio qualem cultum quaesivit Homero
Censor Aristarchus, normaque Zenodoti.
Pone obelos igitur spuriorum stigmata vatum.
Palmas, non culpas esse putabo meas.
Et correcta magis, quam condemnata vocabo,
Apponet docti quin mihi lima viri.
Interea arbitrii subiturus pondera tanti ,
Optabo, ut placeam : sin minus , ut lateam.
